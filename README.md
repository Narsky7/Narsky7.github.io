# Path of exile 2
Path of Exile 2 to gra akcji RPG stworzona i wydana przez Grinding Gear Games. Jest to kontynuacja Path of Exile z 2013 roku. Gra została udostępniona w formie płatnego wczesnego dostępu 6 grudnia 2024 roku na PC (Windows), PlayStation 5 i Xbox Series X/S.

# Gameplay
Podobnie jak poprzednik, Path of Exile 2 to gra RPG w rzucie izometrycznym. Wprowadzono nowy system umiejętności z 240 aktywnymi gemami i 200 wspierającymi. Do wyboru będzie 12 klas postaci, a każda z nich ma po trzy specjalizacje (tzw. ascendancy). Dodano nowe rodzaje broni, takie jak włócznie, kusze czy cepy, a także przedmioty pomocnicze, np. ogniska, pułapki i odświeżone berła. Drzewko pasywnych umiejętności zawiera teraz aż 2000 zdolności i pozwala na podwójną specjalizację.Do rozgrywki wprowadzono również "Spirit" – zasób wykorzystywany m.in. do utrzymywania aur. Poza tym gra przynosi sporo zmian, takich jak trwałe przywołańce (miniony), nowe umiejętności wyzwalane automatycznie, usprawniony silnik graficzny i wiele więcej.

Po ukończeniu 3-aktowej kampanii gracze dostaną dostęp do ponad 100 map końcowej fazy gry (endgame). Każda z nich będzie miała własnego bossa i specjalne modyfikatory. Znalazło się tu także miejsce na odświeżone wersje wcześniejszych lig z Path of Exile.

We wczesnym dostępie dostępnych będzie 6 z planowanych 12 klas: Wojownik, Mnich, Najemnik, Czarodziejka, Wiedźma i Łowczyni. Kampania obejmie pierwszą połowę fabuły z dwoma poziomami trudności, a na końcu gracze zmierzą się z rozbudowanym systemem endgame. Kolejne klasy, w tym Druid i Tropicielka, zostaną dodane w przyszłych aktualizacjach.

Zapraszam do testowania wczesnego dostępu sam gram Chronomancerką(Sorceress) pod fire spelle :)
